---
title: Preventivní prohlídky
excerpt: Pravidelné kontroly zdravotního stavu dítěte podle platného preventivního programu.
icon: mdi:stethoscope
color: blue
features:
  - zvážení, změření,  vyhodnocení růstu
  - komplexní fyzikální vyšetření dítěte
  - kontrola zraku a sluchu
  - kontrola psychomotorického vývoje
  - vyšetření krevního tlaku
  - edukace dítěte i rodiče
  - vyšetření moči diagnostickým papírkem
  - dle věku případně pravidelné očkování
duration: 30 minut
price: Hrazeno pojišťovnou
showOnHomepage: true
order: 1
published: true
---
Již od narození má Vaše děťátko nárok na řadu kontrolních vyšetření u dětského lékaře plně hrazených zdravotní pojišťovnou. Tyto prohlídky _(pro nejmenší nazývány jako „poradny“)_ jsou velmi důležité, protože slouží nejen k měření výšky, zvážení či změření zraku, sluchu, ale hlavně k včasnému odhalení případných problémů.

## Součástí prevence je vždy

- zjištění hmotnosti a výšky a vyhodnocení růstu podle růstových grafů
- kontrola zraku a sluchu pomocí přístroje Optosmart
- vyšetření krevního tlaku (týká se dětí od 3 let věku)
- kontrola psychomotorického vývoje
- komplexní fyzikální vyšetření dítěte
- dle věku pravidelné očkování dle platného očkovacího kalendáře (více viz „Očkování“)
- vyšetření moči diagnostickým papírkem - proto vždy na prevenci s sebou přineste prosím vzorek moči dítěte (týká se dětí od 1 roku věku)
-  rozhovor s rodičem zaměřený mimo jiné na doplnění anamnézy a případné aktuální zdravotní potíže či jejich odhalení pomocí cílených dotazů
- edukace dítěte i rodiče o preventivních opatřeních ke zdravému životu - výživa, pohyb, u adolescentů důležitost samovyšetřování prsou a varlat, pohovor o návykových látkách, zdravotních rizicích souvisejících se zahájením sexuálního života, případně podpůrný psychoterapeutický rozhovor

Navíc u nejmenších se v rámci poradny zaměřujeme na podporu laktace. (Více viz „Kojení“)

## Prevence a poradna probíhají v následujícím věku

- **Novorozenci:** po propuštění z porodnice, ve 14 dnech 
- **Kojeneci**: v 6 týdnech, 3 měsících, 4,5 měsících, 6 měsících, 8 měsících, 10 měsících a v roce věku
_Realita je však taková, že poradny probíhají mnohem častěji (zvláště u prvorozených) a to dle individuální potřeby maminky a miminka. Vždy ladíme péči na míru._ 
- **Batolata**: v 18 měsících
- **Předškoláci**: ve 3 a 5 letech
- **Školáci**: v 7, 9, 11 letech
- **Adolescenti:** ve 13, 15, 17 a 19 letech

## Co s sebou na prevenci

- děťátko 😇❤️
- očkovací průkaz 
- vzorek moči (u dětí od 1 roku věku)
- v případě, že jste s dítětem byli vyšetřeni u specialisty, vezměte, prosím, s sebou lékařské zprávy

## Kdy a kde probíhá poradna a prevence, objednání

Pro účel poradny, prevencí a očkování máme zvlášť vymezenou ordinaci pouze pro zdravé děti. 

_fotka ???_

Časově prevence probíhají nejčastěji od 9:30 do konce ordinační doby, v pondělky je pro ně vyhrazené i odpoledne.

Na prevenci je třeba se telefonicky objednat. Volejte/pište, prosím, na telefon sestřičky. (Viz „Kontakt“)

Těšíme se na Vás!❤️
