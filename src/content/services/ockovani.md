---
title: Očkování
excerpt: Zajišťujeme veškerá povinná i nadstandardní očkování včetně nákupu očkovacích látek.
icon: mdi:needle
color: cyan
features:
  - Kontrola zdravotního stavu dítěte před očkováním
  - Povinné očkování dle platného očkovacího kalendáře
  - Doporučení vhodného nadstandardního očkování
  - Logistika a objednání vakcín, evidence v očkovacím průkazu
duration: 15-20 minut
price: Povinné očkování hrazeno pojišťovnou
showOnHomepage: true
order: 2
published: true
---
Naštěstí se nacházíme v době, kdy můžeme nemoci nejenom léčit, ale i jim předcházet - díky správně zvolenému očkování 💪🏻 V naší ordinaci poskytujeme možnost kompletního naočkování podle aktuálního platného očkovacího kalendáře 📅

Kromě povinného očkování, nabízíme i možnost nadstandardního očkování (část hrazena pojišťovnami, část na vlastní úhradu). Toto očkování doporučujeme vždy individuálně s ohledem na Vaše potřeby a priority ✅ Veškeré otázky rádi zodpovíme, vše probereme a společně najdeme cestu, která bude nejlepší právě pro Vás❤️

O očkování Vás vždy předem informujeme. Je možné jej realizovat v rámci preventivní prohlídky, případně pro něj vyhradíme termín zvlášť - např. v případě nemoci. Lehké nachlazení není kontraindikací očkování, vždy je ale vše o domluvě🤝🏼

Samotné aplikaci vždy předchází řádné fyzikální vyšetření dítěte a při shledání známky infektu  neočkujeme, najdeme jiný termín.

Po očkování je třeba krátká observace po dobu 15-30 minut. V den očkování dodržujte klidový režim bez sportovních aktivit. 

V případě výskytu nežádoucích účinků nás kontaktujte. Nežádoucí účinky u dnešních vakcín jsou vzácné. Nejčastěji se setkáte s přechodnou lokální bolestí  či možným zarudnutím, otokem - v takovém případě doporučujeme aplikovat lokálně fyzikální chlazení (studený obklad), případně je možné celkově podat analgetika. U některých typů očkování (zjm. Bexsero u kojenců) se může vyskytnout teplota - proto si děťátko po očkování pravidelně přeměřuji a zavčas podám antipyretikum (Nurofen nebo Paralen/Panadol dle hmotnosti dítěte - vždy si v ordinaci připomeneme).

Jsme zastánci očkování, nejsme alternativní lékaři. Pokud se chcete vydat cestou neočkování a povinná očkování u Vašeho dítěte aplikovat nechcete, bude Vám lépe ve středisku podobně laděném😊 Pro poskytnutí té nejlepší péče pro Vaše děťátko je třeba určitá harmonie mezi lékařem a rodičem, přestože všichni chceme pro malého pacienta to nejlepší😇

## Očkovací kalendář - povinné očkování

Mezi povinná očkování v ČR patří následující vakcíny.

## Nadstandardní očkování

Kromě povinných očkování nabízíme i nadstandardní očkování, která poskytují dodatečnou ochranu Vašemu dítěti.

V naší ordinaci přijímáme aktuálně pouze platbu v hotovosti. V blízkosti ordinace v Galerii Přerov je k dispozici bankomat.

## Objednání očkování

Povinná očkování často spojíme s prevencí. K nadstandardnímu očkování je třeba se objednat (viz "Kontakty").
